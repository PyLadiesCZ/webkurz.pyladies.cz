# Knihovny

---

## Knihovna jQuery

----

Dnes prohlížeče interpretují JavaScript každý vcelku stejně a navíc už existuje spousta užitečných metod na práci s DOMem. Jenže za dávných časů tomu tak nebylo. Svět programování v prohlížeči připomínal spíše nebezpečný divoký západ.

Jeden z kovbojů, John Resig, se pokusil o nastolení pořádku a vytvořil knihovnu [jQuery][], která se snažila práci s DOMem usnadnit a také ji sjednotit mezi jednotlivými prohlížeči. Získala si obrovskou popularitu mezi lidmi po celém světě a ovlivnila i vývoj jazyka samotného. Třeba metody `querySelector()` a `querySelectorAll()` v dnešním JavaScriptu jsou jednoznačně dědictvím jQuery.

Ačkoliv se dnes dá mnoho věcí v prohlížeči programovat pohodlně i bez této knihovny, stále je mnohdy jQuery to první, po čem spousta lidí sáhne. Je to balíček základních věcí, díky kterým lze bez velkých znalostí rozpohybovat webové stránky.

Proto by se snad i dalo říci, že v jQuery umí pracovat víc lidí, než kolik jich doopravdy zná JavaScript. Jednoznačně tedy jQuery patří mezi základní okruh znalostí frontendového vývojáře. Je dobré vědět, že existuje, tušit, jak kód v jQuery vypadá, umět jej číst.

[jQuery]: https://jquery.com/


---

## Lightbox2

----

Pro zvětšování obrázků se používá často tzv. Lightbox, kdy z malého náhledu kliknutím otevřeš obrázek přes celé okno.

Není to jistě nejtěžší věc, kterou v JavaScriptu můžeš napsat, ale je zbytečné programovat něco, co už je v mnoha verzích hotovo. Navíc hotové a mnoha lidmi používáné knihovny jsou důkladně otestované mnoha lidmi a tedy odladěné, s dokumentací atd.


Klasickou knihovnou, která to řeší je _Lightbox2_. Neobsahuje jen JavaScriptový kód, ale i potřebné obrázky a CSS.

----

### Obyčejné HTML


Nejdřív si vytvoř stránku, do které galerii přidáme.

Pěkné a velké obázky s vhodnou licencí najdeš na (https://unsplash.com/)[Unsplash], několik si jich vyber a stáhni si do složky kde máš html soubor.

Přidej si do HTML **odkazy** na jednotlivé obrázky.

----

### Lightbox2

Na stránce projektu (http://lokeshdhakar.com/projects/lightbox2/)[Lightbox2] si stáhni vše v jednom archívu _zip_, obsah složky dist si zkopíruj do složky, kde máš html a obrázky.


Dál budeme postupovat podle návodu přímo na stránce knihovny.

