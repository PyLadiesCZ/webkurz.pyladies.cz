# Zdroje

Nauč používat specifikace či reference, kde si dohledáš vše, co budeš potřebovat. 

----

## Specifikace

Je pouze jediná kanonická specifikace a to je ta od [The World Wide Web Consortium (W3C)](https://www.w3.org/). Ta je ale velmi podrobná a technická a není snadné jí rozumět. Proto jsou tu jiné, víc praktické.

_Poznámka: navzdory podobnému jménu, není web w3schools.com s konsorciem W3C nijak propojen._

* [Mozilla Developer Network (mdn.io)](https://mdn.io) MDN je dobrá reference o všem, co je spojeno s vývojem frontendu, tedy i HTML a CSS
* [devdocs.io](https://devdocs.io) je skvělá meta reference, která agreguje obsah z mnoha jiných specifikací jako MDN a další. Navíc umožňuje si stáhnout obsah toho, co tě zajímá offline a tak funguje rychle i na špatném nebo žádném připojení.
* [cssreference.io](http://cssreference.io) je CSS reference, která sice neobsahuje všechny vlastnosti, ale ukazuje vizuálně u těch důležitých (i těch méně), co a jak ovlivňují.

### Česky

Pokud bys hledala něco v češtině, tak často najdeš [Jak psát web](http://jakpsatweb.cz/), které je hezky napsané, ale tam jsou často zastaralé, i když správné informace. 

Aktuálnější je třeba [Je čas](http://jecas.cz/), kde kromě relativně aktuálních článků najdeš i [popisy cca stovky HTML značek](http://jecas.cz/vsechny-html-znacky). 

----

## Nástroje

[caniuse.com](http://caniuse.com) je nástroj, který ti poví, jestli je dobrý nápad nějakou vlastnost použít, protože má přehled o tom, které browsery ji podporují a kolik lidí je používá.
